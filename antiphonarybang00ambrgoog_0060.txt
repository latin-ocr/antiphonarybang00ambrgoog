HYMNUS SANCTI PATRICII MAGISTRI SCOTORUM.

[Fol. 14v.]

A quo constanter cum mundis

Possidetur actibus,

Quam et hostiam placentem
Vivam offert Domino

xi. Lumenque mundi accensum

lngens evangelicum,

ln candelabro levatum,
Toto fulgens saeculo,
Civitas regis munita

Supra montem posita,
Copia in quaest multa,
Quam Dominus possidet.

xii. Maximus namque in regno
Coelorum vocabitur
Qui quod verbis docet sacris
Factis adimplet bonis ;
Bono praecedit exemplo
Formamque fidelium,

Mundoque in corde habet
Ad Deum fiduciam.

xiii. Nomen Domini audenter
Annunciat gentibus,
Quibus lavacri salutis
AEternam dat gratiam,
Pro quorum orat delictis
Ad Deum quotidie,

Pro quibus ut Deo dignas
immolatque hostias.

xiv. Omnem pro divina lege
Mundi spernit gloriam,
Qui cuncta ad cujus mensam
AEstimat quisquilia,
N ec ingruenti movetur
Mundi hujus fulmine,
Sed in adversis laetatur
Cum pro Christo patitur.

xv. Pastor bonus et fidelis
Gregis evangelici,

Quem Deus Dei elegit
Custodire populum,

Suamque pascere plebem ’
Divinis dogmatibus

Pro qua ad Christi exemplum
Suam tradit animam.

xvi. Quem pro meritis Salvator
Provexit pontificem,
Ut in coelesti moneret
Clericos militia,
Coelestem quibus annonam
Erogat cum vestibus
Quod in divinis impletur
Sacrisque affatibus.

xvii. Regis nuntius invitans
Credentes ad nuptias,
[Fol 1572]
Qui ornatur vestimento
Nuptiali indutus,

Qui coeleste haurit vinum
ln vasis coelestibus,
Propinatque Dei plebem
Spiritale poculum.

xviii. Sacrum invenit thesaurum
Sacro in volumine,
Salvatorisque in carne
Deitatem pervidet,

Quem thesaurum emit sanctis
Persectisque meritis,

lsrael vocatur hujus

Anima videns Deum.

xix. Testis Domini fidelis
ln lege catholica,
Cujus verba sunt divinis
Condita oraculis,
Ne humanae putreant carnes
Esaeque a vermibus
Sed coelesti saliantur
Sapore ad victimam.

 

